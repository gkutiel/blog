---
date: 2024-10-30
author: גלעד קותיאל
title: אמבטיות קרח
description: אמבטיות קרח נחשבות כמועילות להפחתת דלקות, הקלה על כאבי שרירים, שיפור המערכת החיסונית ועוד, אך אילו מהסגולות הללו אכן נתמכות במחקר מדעי?
image: img/ice.jpg
favicon: 🛀
---

אמבטיות קרח, הפכו לפופולריות בשנים האחרונות ונתפסות בעיני רבים ככלי לשיפור הבריאות ואורח חיים בריא. 
לחשיפה למים קרים מיוחסות מספר סגולות  כגון שיפור מחזור	 הדם, חיזוק המערכת החיסונית, הפחתת דלקת והקלה על כאבים בשרירים לאחר אימונים אינטנסיביים.
בנוסף נטען שחשיפה למים קרים משפרת את מצב הרוח והגברת חילוף החומרים.
מה אומר המדע? 

### איך מבצעים אמבטיית קרח?

אמבטיות קרח מתבצעות לרוב בטמפרטורה של 10°–15° למשך 5 עד 10 דקות, כשהמים מגיעים עד הצוואר והידיים, שהן רגישות במיוחד לקור, נשארות מחוץ לאמבטיה או בתוכה. 
מתרגלים מנוסים עשויים טובלים באמבטיהבטמפרטורה של כ-0° למשך 15 דקות ויותר.

הטבילה באמבטיית קרח היא בעיקר אתגר מנטלי, ולכן לפני הכניסה לאמבטיה מבצעים תרגילי נשימה להרגעת הגוף. 
במהלך הטבילה ממשיכים להתמקד בנשימה עמוקה ואיטית.

[קריותרפיה](https://en.wikipedia.org/wiki/Cryotherapy) היא האחות המופרעת של אמבטיית הקרח, שבה הגוף נחשף לאוויר קר בטמפרטורה של 100°- ועד 190°- (מינוס מאה תשעים מעלות צלסיוס!) למשך 3 עד 4 דקות בתוך מתקן ייעודי.

### חשיפה לקור ככלי לטיפול בדיכאון

במטא-אנליזה [שבדקה את האפקט של קריותרפיה על בריאות הנפש](https://pubmed.ncbi.nlm.nih.gov/34655758/), נמצא שהטיפול מפחית באופן ניכר סימפטומים של דיכאון. 
עם זאת, ראוי לציין שמתוך 196 מחקרים שנסרקו, רק 10 עמדו בקריטריונים שנבחרו על ידי החוקרים, ומתוכם רק 6 היו מחקרים מבוקרים, שנעשו על סך הכל 294 נבדקים. 
בעוד שתוצאות המחקרים מראות שיפור משמעותי אצל כלל הנבדקים, ההבדלים בין הנבדקים היו גדולים, וקשה להסיק מתוצאות המחקרים מסקנה גורפת.

### חשיפה לקור ככלי לשיפור איכות השינה

[מחקר](https://pubmed.ncbi.nlm.nih.gov/30551730/) שנערך על 22 נבדקים בדק האם קריותרפיה לאחר אימון ערב תורמת לשיפור איכות השינה. 
הנבדקים התבקשו לבצע ריצת ערב במשך 25 דקות, ולאחר מכן קבוצת הטיפול עברה טיפול קריותרפיה בטמפרטורה של מינוס 40° צלזיוס למשך 3 דקות, בעוד קבוצת הביקורת עברה התאוששות פסיבית. 
תוצאות המחקר הראו שאיכות השינה של קבוצת הטיפול הייתה טובה יותר, הן מבחינה סובייקטיבית (על ידי מילוי שאלונים) והן מבחינה אובייקטיבית (על ידי בדיקת אא"ג). 
עם זאת, התוצאות תקפות בעיקר עבור מתאמנים שרצים בערב, ואי אפשר להסיק מהמחקר מסקנות גורפות לגבי כלל האוכלוסייה.

3: Louis J, Theurot D, Filliard JR, Volondat M, Dugué B, Dupuy O. The use of
whole-body cryotherapy: time- and dose-response investigation on circulating
blood catecholamines and heart rate variability. Eur J Appl Physiol. 2020
Aug;120(8):1733-1743. doi: 10.1007/s00421-020-04406-5. Epub 2020 May 30. PMID:
32474683; PMCID: PMC7340648.

4: Grgic J. Effects of post-exercise cold-water immersion on resistance
training-induced gains in muscular strength: a meta-analysis. Eur J Sport Sci.
2023 Mar;23(3):372-380. doi: 10.1080/17461391.2022.2033851. Epub 2022 Feb 20.
PMID: 35068365.

5: Tanaka R, Fuse-Hamaoka S, Kuroiwa M, Kurosawa Y, Endo T, Kime R, Yoneshiro T,
Hamaoka T. The Effects of 10-Week Strength Training in the Winter on Brown-like
Adipose Tissue Vascular Density. Int J Environ Res Public Health. 2022 Aug
20;19(16):10375. doi: 10.3390/ijerph191610375. PMID: 36012011; PMCID:
PMC9408462.
