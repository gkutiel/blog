---
title: הבלוג לאורח חיים בריא
description: בלוג לאורח חיים בריא מציע מדריכים וטיפים לחיים בריאים, כולל תזונה מאוזנת, פעילות גופנית, וניהול סטרס, כדי לשפר את הבריאות הכללית ולחיות חיים מלאים ומאוזנים.
image: img/cover.jpg
favicon: 🧘
---

![](img/cover.jpg)
# הבלוג לאורח חיים בריא

נולדתי בשנות ה-70, וכשהייתי נער בשנות ה-90, אורח חיים בריא היה חלק בלתי נפרד מהשגרה שלי. בזמנו, כשהאינטרנט היה בחיתוליו, נאלצתי לדווש על אופניי לספרייה העירונית כדי לחפש ספרים ומידע בנושא.

עם השנים, החיים השתנו: הצבא, הלימודים, המשפחה והעבודה תפסו את קדמת הבמה, ואט-אט זנחתי את ההרגלים הבריאים. ואז, בשנת 2019, פרצה מגפת הקורונה. עברנו לעבוד מהבית, תוך כדי ניהול הילדים שנותרו בביתם גם הם. בכל יום, מצאתי את עצמי לוקח אותם לפארק הכושר השכונתי – אולי כדי להעסיק אותם, אבל גם כדי להחזיר לחיינו מעט סדר ותנועה. למרבה הפלא, המגפה קצת החזירה פורפורציה לחיים והבהירה מה באמת חשוב.

היום, אחרי שעברתי את גיל 45, אני מקפיד שוב על אורח חיים בריא ומרגיש טוב יותר מאי פעם.

![](img/me.jpg)

בשונה מתחילת שנות ה-90, כיום האינטרנט מוצף בתוכן בנוגע לאורח חיים בריא – אך לא כל התוכן אמין או מבוסס. דווקא בנושאים שקשורים לבריאותנו, חשוב לסנן את המידע ולוודא שהוא מגיע ממקורות מהימנים.

שמי גלעד, אני נשוי לטליה ואב ליואב ויעל. יש לי תואר דוקטור במדעי המחשב מהטכניון, ואני מקפיד על אורח חיים בריא. מטרת הבלוג הזה היא להנגיש מידע אמין וברור המבוסס על מקורות מדעיים. כל פוסט יתבסס על סקירת מאמרים שפורסמו בכתבי עת מוכרים ושעברו ביקורת עמיתים. בנוסף, אשתף מהניסיון האישי שלי לאורך הדרך.

<iframe 
width=800
height=450
src="https://www.youtube.com/embed/mcOmWqc8O64?si=AtYI3WW7uaVytzlT" 
title="YouTube video player" 
frameborder="0" 
allow="accelerometer; autoplay; clipboard-write; encrypted-media; gyroscope; picture-in-picture; web-share" 
referrerpolicy="strict-origin-when-cross-origin" 
allowfullscreen></iframe>
