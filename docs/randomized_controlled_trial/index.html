<!DOCTYPE html>
<html dir="auto" lang="he">

<head>
    <meta name="viewport" content="width=device-width, initial-scale=1.0">
    <meta property="og:title" content="כיצד מבצעים ניסוי?">
    <meta property="og:description" content="ביצוע ניסוי בצורה נכונה חיוני להסקת מסקנות מהימנות. ללא הקפדה על עקרונות מדעיים ברורים, תוצאות הניסוי עלולות להטעות ולגרום לפרשנות שגויה של הנתונים.">
    <meta property="og:image" content="https://gilad.kutiel.com//img/random.jpg">


    <link rel="icon"
        href="data:image/svg+xml,<svg xmlns=%22http://www.w3.org/2000/svg%22 viewBox=%220 0 100 100%22><text y=%22.9em%22 font-size=%2290%22>🔬</text></svg>">


    <link rel="alternate" type="application/rss+xml" href="https://gilad.kutiel.com/rss.xml" title="כיצד מבצעים ניסוי?">
    <link rel="stylesheet" href="/index.css">

    <title>כיצד מבצעים ניסוי?</title>
</head>

<body>
    <nav><a href="/">Home</a></nav>
    <main>
        <div>
            

<div class="title">
    <h1>כיצד מבצעים ניסוי?</h1>
    <div class="author">גלעד קותיאל ︱ 02/10/2024</div>
</div>

<p>ביצוע ניסוי בצורה נכונה חיוני להסקת מסקנות מהימנות. ללא הקפדה על עקרונות מדעיים ברורים, תוצאות הניסוי עלולות להטעות ולגרום לפרשנות שגויה של הנתונים.</p>

<img src="/img/random.jpg" alt="כיצד מבצעים ניסוי?">


            <p>כדי לאשש או להפריך השערה מסוימת, יש לבצע ניסוי שבו נאספים נתונים שיאפשרו לבחון את נכונות ההשערה בצורה שיטתית ומבוססת.
<a href="https://he.wikipedia.org/wiki/ניסוי_מבוקר_הקצאה_אקראית">ניסוי מבוקר הקצאה אקראית</a> נחשב לצורה האמינה ביותר להסקת מסקנות, כיצד מבצעים ניסוי כזה?</p>
<p>נניח שאנחנו רוצים לתכנן ניסוי שיענה על השאלה <strong>האם טבילה במים קרים משפרת את איכות השינה?</strong></p>
<p>כדי לענות על השאלה הזאת יש לבצע מספר שלבים (נפרט בהמשך על חשיבותו של כל שלב):</p>
<ol>
<li>
<p>בשלב הראשון, יש להגדיר במדויק מה נחשב ל<strong>טבילה במים קרים</strong> וכן כיצד תימדד <strong>איכות השינה</strong> באופן אובייקטיבי, תוך קביעת קריטריונים אחידים וברורים לשני המשתנים הללו.</p>
</li>
<li>
<p>לאחר מכן, יש לבחור <a href="https://he.wikipedia.org/wiki/מדגם#מדגם_מייצג">מדגם מייצג</a> מהאוכלוסייה שאליה רוצים להכליל את תוצאות הניסוי, כך שיהיה גדול מספיק בכדי לספק תוצאות מהימנות. במקרה שלנו, האוכלוסייה כוללת אנשים שאינם מבצעים טבילה במים קרים בשגרה.</p>
</li>
<li>
<p>יש לחלק את המדגם באופן <strong>אקראי</strong> לשתי קבוצות: קבוצת טיפול וקבוצת ביקורת, בהעדפה לחלוקה שווה ככל האפשר. קבוצת הטיפול תבצע טבילה במים קרים לפי הגדרת הניסוי, בעוד שקבוצת הביקורת תשמור על שגרת חייה ללא טבילה במים קרים.</p>
</li>
<li>
<p>את הנתונים שנאספו מנתחים באמצעות <a href="https://he.wikipedia.org/wiki/מדגם#מדגם_מייצג">כלים סטטיסטיים</a> מתאימים, כדי לבחון את השפעת הטיפול.</p>
</li>
<li>
<p>הניסוי יכול להוביל לשתי תוצאות אפשריות: 1. טבילה במים קרים משפרת את איכות השינה <a href="https://he.wikipedia.org/wiki/מובהקות_סטטיסטית">באופן מובהק</a>, או 2. לא נמצא שיפור <strong>באופן מובהק</strong>. במקרה של התוצאה השנייה, ייתכן והדבר נובע ממדגם קטן מדי ולא בהכרח מחוסר קשר בין טבילה במים קרים לאיכות השינה.</p>
</li>
</ol>
<h3 id="_1">מהו מדגם מייצג?</h3>
<p>מדגם מייצג, כפי שמעיד שמו, הוא מדגם שנועד לשקף את כלל האוכלוסייה. לדוגמה, אם נרצה לקבוע אם יש להוסיף מלח למרק שמתבשל, נוכל לטעום כף אחת ממנו (המדגם) ולהסיק מסקנות על טעם המרק כולו. 
דגימה מייצגת של אוכלוסיית אנשים היא משימה מאתגרת ומורכבת, ולא נדון בה בפוסט הזה.</p>
<h3 id="_2">מדוע חשוב גודל המדגם?</h3>
<p>מדגם קטן מדי עלול להוליך אותנו למסקנות שגויות. לדוגמה, נניח שטבילה במים קרים <strong>אינה משפיעה כלל</strong> על איכות השינה, ובחרנו מדגם של שני אנשים, יואב ויעל. נניח גם שאיכות השינה של יעל גבוהה משמעותית מזו של יואב. מה יהיו תוצאות הניסוי? אם יעל תשובץ לקבוצת הטיפול, נקבל לכאורה שלטיפול (טבילה במים קרים) יש השפעה חיובית על איכות השינה, ולהפך, בעוד שבפועל אין לו השפעה כלל. אינטואיטיבית, ככל שנבחר מדגם גדול יותר, <strong>הסיכוי</strong> לטעות כזאת ילך ויקטן. שימוש בכלים סטטיסטיים מאפשר לנו להעריך את הסיכוי לטעות כזאת, ומקובל להתייחס לסיכוי שמתחת ל-5% כסיכוי נמוך מספיק, ולהתייחס לתוצאות הניסוי כקבילות.</p>
<h3 id="_3">מה החסרונות של ניסוי מבוקר?</h3>
<p>החסרון העיקרי של ניסוי כזה הוא כמות המשאבים שהוא צורך: בחירת מדגם, מעקב אחר הנבדקים במשך כל תקופת הטיפול (לפעמים במשך שנים), ועלויות נוספות (כגון תשלום לנבדקים). לעיתים עצם קיום הניסוי עלול להשפיע על תוצאותיו.
 לדוגמה, אם רוצים לבדוק האם לנטילת תרופה מסוימת יש תופעת לוואי שפוגעת באיכות השינה, ייתכן שהנבדקים, רק מעצם הידיעה שהם משתתפים בניסוי, יחוו ירידה באיכות השינה (שלא כתוצאה ישירה מהתרופה).
 במקרים כאלה, ניתן לנטרל את ההשפעה הזו על ידי מתן <a href="https://he.wikipedia.org/wiki/פלצבו">פלצבו</a> לקבוצת הבקרה.</p>
<p>כדי לנטרל הטיות נוספות, ניתן לבצע את הניסוי בצורה <a href="https://he.wikipedia.org/wiki/סמיות_כפולה">עיוורת</a>, כך שהמשתתפים ו/או עורכי הניסוי אינם יודעים לאיזו קבוצה כל נבדק שייך. </p>
<p>חסרון נוסף של ניסוי מבוקר הוא שלפעמים פשוט אי אפשר לבצע אותו. 
לדוגמה, אם רוצים לבדוק את השפעת סוג המשטר (דמוקרטי מול דיקטטורה) על כלכלת המדינה.</p>
<h3 id="_4">מחקר תצפיתי</h3>
<p>בניגוד למחקר מבוקר, ב<a href="https://en.wikipedia.org/wiki/Observational_study">מחקר תצפיתי</a> החוקרים אינם בוחרים את קבוצת הנבדקים, אלא משווים בין שתי אוכלוסיות שונות מבלי להתערב בהתנהגות שלהן. לדוגמה, אם היינו רוצים לבדוק את ההשפעה של טבילה במים קרים על איכות השינה, היינו יכולים לעקוב אחר איכות השינה של אוכלוסייה ש<a href="https://he.wikipedia.org/wiki/שחייה_במים_פתוחים">שוחה במים פתוחים</a> במהלך החורף, בהשוואה לאוכלוסייה שאינה נחשפת למים קרים.</p>
<p>הבעיה העיקרית במחקר תצפיתי היא הקושי להסיק ממנו מסקנות חד-משמעיות. 
למשל, נניח שבדוגמה הנ"ל נמצא ששחייני החורף ישנים טוב יותר מקבוצת הבקרה – האם ניתן להסיק שהשיפור בשינה הוא תוצאה של חשיפה למים הקרים? אולי דווקא השחייה עצמה היא שמשפרת את השינה? ואולי בכלל הקשר הפוך, כלומר, רק אנשים שישנים טוב בלילה הולכים לשחות בחורף?</p>
<p>קיימות שיטות להסיק מסקנות גם ממחקרים תצפיתיים, אך הן מורכבות ומותאמות בדרך כלל לכל ניסוי באופן פרטני.</p>
<h3 id="_5">סיכום</h3>
<p>ניסוי מבוקר עם הקצאה אקראית הוא דרך טובה ומדויקת לבדוק אם יש קשר סיבתי בין גורמים, אך מדובר בתהליך מורכב ויקר שלא תמיד אפשרי. 
כדי להבטיח תוצאות אמינות, חשוב לבחור מדגם שמייצג את האוכלוסייה ולמדוד את המשתנים בצורה אובייקטיבית. 
ישנם אתגרים, כמו השפעה פסיכולוגית של עצם ההשתתפות בניסוי, אך אפשר לצמצם את השפעות אלה בעזרת פלצבו או ניסוי עיוור. 
כשלא ניתן לערוך ניסוי מבוקר, אפשר לבצע מחקר תצפיתי, אך אז נדרשות שיטות מורכבות יותר כדי להסיק מסקנות ברורות.</p>
            

<div class="related">
    
    <a class="block" href="/protein">
        <div class="preview">
            <img src="/img/protein.jpg" alt="חלבונים">
            <h3>חלבונים</h3>
            <p>חלבונים חשובים לאורח חיים בריא בכך שהם תומכים בבניית שרירים, תיקון רקמות ושמירה על מערכת חיסון. צריכתם עוזרת לתחושת שובע ולניהול משקל, וחשוב לשלבם בתזונה מאוזנת יחד עם פעילות גופנית ושינה מספקת.</p>
        </div>
    </a>
    
    <a class="block" href="/sugar">
        <div class="preview">
            <img src="/img/sugar.jpg" alt="סוכר">
            <h3>סוכר</h3>
            <p>צריכת סוכר מופרזת עלולה להוביל לבעיות בריאותיות כמו השמנה, סוכרת, מחלות לב, פגיעה בשיניים, מצבי דלקת ושינויים במצב הרוח.</p>
        </div>
    </a>
    
</div>

<script src="https://giscus.app/client.js" data-repo="gkutiel/blog" data-repo-id="R_kgDOMypzYA"
    data-category="Announcements" data-category-id="DIC_kwDOMypzYM4Cjk0n" data-mapping="og:title" data-strict="0"
    data-reactions-enabled="1" data-emit-metadata="0" data-input-position="bottom" data-theme="light" data-lang="en"
    crossorigin="anonymous" async>
    </script>


        </div>
    </main>
</body>

</html>